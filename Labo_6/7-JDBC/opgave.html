<html><head>
	<meta http-equiv="Content-Type" content="text/html; charset=UTF-8">
    <link rel="stylesheet" type="text/css" href="../uforaTiwiStijl.css"/>
	<title>Labo 07: JDBC met RowSets</title>
</head>
    <body>
        <h1> JDBC </h1>
        <p>
            In dit labo werken we verder op de opgave van vorige week - van zodra die volledig af is.
			
        </p>
		<h2>Startsituatie</h2>
		Zorg dat het programma MAMP opgestart is en beide servers (Apache en MySQL) draaien.
		
		
        <h2>Aanpassen van de databank</h2>
		Voor de komende opdrachten hebben we minstens &eacute;&eacute;n datatable nodig die zo ingesteld is dat de keys automatisch gegenereerd worden bij toevoegen van
		een nieuwe rij. Ook een kolom van type 'Date' is welkom, zodat er geoefend kan worden op de juiste omzettingen tussen java.util.Date en java.sql.Date.
		Daarom leveren we jullie een nieuw script en twee nieuwe bestanden met gegevens. 
        <ol>
            <li><p>
			Download het bestand <a href="databank_extra.zip">databank_extra.zip</a> en 
            unzip het bestand. Dit bestand bevat een script om de databank aan te passen 
			(de tabellen <code>employees</code> en <code>offices</code> worden verwijderd en opnieuw aangemaakt met nieuwe eigenschappen)
            en twee txt-bestanden om deze twee tabellen in de databank opnieuw te vullen.
            </li>
            <li><p>Klik op <b>"Open start page"</b> in MAMP en selecteer het menu <b>Tools --> phpMyAdmin</b>.
                <!--<img src="keuzeMenu.png" alt="kies het juiste menu" width="700">-->
            <li><p>Ga naar het tabblad <b>"Import"</b>, via "More", en 
                importeer het bestand <code>create_classicmodels_extra.sql</code>.
                <!--<img src="importTab.png" alt="tabblad Import"  width="700"><br>-->
                Controleer dat de tabellen <code>offices</code> en <code>employees</code> nu leeg zijn.				
            </li>
            <li><p>Selecteer links de tabel <code>employees</code> en ga opnieuw naar
            het tabblad "Import". Browse op je computer naar het bestand <b>employees_extra.txt</b>. 
			Kies als formaat "CSV using LOAD DATA", verander
            de ";" in een "," bij de keuze "Columns separated with:" en vink
            "Use LOCAL keyword" aan. Druk op "Go" om het bestand op te laden. 
            De tabel <code>employees</code> is nu opgevuld. <br>
			<b>Tip</b> De eerste keer dat je deze actie onderneemt, staat de keuze "CSV using LOAD DATA" er misschien niet bij. Voer uit met "CSV". 
			Herhaal nadien het selecteren van het bestand en het toevoegen; nu zou de keuze "CSV using LOAD DATA" er wel bij moeten staan.            
			</li>
			<li><p>Selecteer links de tabel <code>offices</code> en herhaal het opvullen met het bestand <b>offices_extra.txt</b>. 
			</li>
			<li><p>
			Controleer of beide tabellen opgevuld zijn. Vind je 'Ghent' tussen de offices?
			</li>
        </ol>
		
		<h2>Aanpassen van het project</h2>
		Om de connectie met de databank te kunnen realiseren, heb je vorige week een jar toegevoegd. Ondertussen is gebleken dat deze oudere versie niet samenwerkt met
		<code>RowSets</code>, het onderwerp van deze les. Dus haal <code>mysql-connector-java-8.0.13.jar</code> uit je project, en voeg de recentere jar toe: 
		<a href="mysql-connector-java-8.0.18.jar">mysql-connector-java-8.0.18.jar</a>. Let op, niet gewoon klikken (Ufora maakt er een onbruikbare zip van), maar met rechtermuis
        "Link opslaan als..." kiezen.		
        
        <h2>Opdracht</h2>
        <p>
            Werk verder in het project van vorige week. Onderstaande opdrachten moeten uitgevoerd worden met <code>RowSets</code> (<code>CachedRowSet</code> en 
			<code>JoinRowSet</code>). Eventueel werk je in een afgeleide klasse van <code>JDBCDataStorage</code>, als je de nieuwe code apart wil houden.
			Dan kan je onderstaande startcode overnemen.
			<pre>public class JDBCDataStorageRowSets extends JDBCDataStorage {

    private RowSetFactory myRowSetFactory;
    private CachedRowSet officesRowSet;            // primary key niet aanwezig 
    private CachedRowSet wijzigbareOfficesRowSet;  // primary key aanwezig
    private CachedRowSet wijzigbareEmployeesRowSet;// primary key aanwezig
		
    public int countOffices(){return 0;}
    public void addOffice(addressline1,addressline2,city,country,phone,postalcode,state,territory){}
    public void wijzigOfficeDate(officeCode,date){}
    public void bewaarAlles(){}
    public Map&lt;String,Set&lt;String>> mailsPerCity(){return null;}
</pre>
			
	Enige toelichting bij de instantievariabelen en methodes.

<ol>
<li> <p>De instantievariabele <code>officesRowSet</code> zal alle offices uit de databank in de rowset bewaren, maar zal geen primary keys mee binnentrekken.
De reden daarvoor: de datatable <code>offices</code> is nu zo in gesteld dat primary keys automatisch gegenereerd worden (bekijk het script <code>create_classicmodels_extra</code>, 
daar vind je <code>AUTO_INCREMENT</code>). Als er een rij toegevoegd wordt, mag er dus nog geen primary key aanwezig zijn: de databank zal daar immers zelf voor zorgen bij het 
updaten van de informatie.
</p></li>
<li><p>De instantievariabele <code>wijzigbareOfficesRowSet</code> bevat wel de primary key. Als we de gegevens van een bepaalde office willen wijzigen, dan zullen we ons baseren
op zijn primary key (in casu <code>officeCode</code>) om de juiste rij aan te passen. 
<b>Tip</b> Als een rowset de primary key van de tabel bevat, vergeet dan de <code>keyColumns</code> niet in te stellen.
</p></li>
<li><p>Voor de laatste instantievariabele <code>wijzigbareEmployeesRowSet</code> kozen we ervoor om de primary key ook te bewaren, al is het hier niet echt nodig
(toch niet voor de methodes die gevraagd worden; wel voor een eventuele uitbreiding).
</p></li>
<li><p>De methode <code>int countOffices()</code> zal het aantal offices in de databank tellen. Dit is een eerste stap om te controleren of je inderdaad informatie uit de 
databank kan ophalen.
</p></li>
<li><p>De methode <code>void addOffice(addressline1,addressline2,city,country,phone,postalcode,state,territory)</code> voegt een office toe aan de databank, met de gegeven 
informatie. (Er is geen specifieke reden waarom we geen object <code>Office</code> gebruiken, behalve dan dat de interface <code>IOffice</code> en klasse <code>Office</code>
nog niet in je project voorzien zijn. Dus een quick-and-dirty-trick om de aandacht niet van de hoofdzaken af te leiden.) 
<p>
Na uitvoeren van deze methode is de databank zelf nog niet aangepast, enkel de betreffende CachedRowSet. Om de wijzigingen ook effectief door te voeren,
implementeer je de methode <code>bewaarAlles()</code> (zie verderop). Ben je klaar om uit te testen? Onderaan de opgave vind je een voorbeeld van hoofdprogramma.
</p></li>
<li><p>De methode wijzigOfficeDate(officeCode,date)</code> geeft de stichtingsdatum (<code>establishedIn</code>) van de office met code <code>officeCode</code> een nieuwe waarde.
Let op: de parameter is van type <code>java.util.Date</code>, terwijl het type in de databank <code>java.sql.Date</code> is. 
Vergelijk de constructor van de klasse <code>java.sql.Date</code> met de methode <code>getTime()</code> van <code>java.util.Date</code>. 
Gebruik de klassen <code>DateFormat</code> en <code>SimpleDateFormat</code> indien nodig. En test uit met een datum die niet te symmetrisch is: 
dus niet <code>"2000-01-01"</code> maar <code>"2000-01-31"</code>.        
</p></li>
<li><p>
De methode <code>bewaarAlles</code> zorgt dat alle informatie die tot dan toe gewijzigd werd in alle rowsets, doorgestuurd wordt naar de databank. 
<br/>Bij het oproepen van de methode <code>acceptChanges</code> op een rowset krijg je vermoedelijk de foutmelding
<br/><code>"javax.sql.rowset.spi.SyncProviderException: Can''t call commit when autocommit=true"</code>
<br/>
Ondanks deze foutmelding zal de databank toch goed opgevuld zijn (controleer!). Wil je de foutmelding weg, dan vind je wat uitleg en een work-around op
<a href="https://stackoverflow.com/questions/15530266/getting-cannot-commit-when-autocommit-is-enabled-exception-while-working-with">stackoverflow</a>.
Dit komt neer op:
<pre>
            try (Connection con = DriverManager.getConnection(url,login,password)){ // vul drie parameters nog zelf in
                con.setAutoCommit(false);
                myRowSet.acceptChanges(con);
            }
</pre>
</p></li>
<li><p>De laatste methode <code>Map&lt;String,Set&lt;String>> mailsPerCity()</code> is een <b>extra opgave</b>, hiervoor heb je de klasse <code>JoinRowSet</code> nodig. 
De methode geeft alle mailadressen van employees terug, verzameld per stad waarin hun office ligt.
</p></li>
<li><p>Voor wie er niet genoeg van krijgt, een bonus bovenop de extra opgave: probeer aan de hand van diezelfde <code>JoinRowSet</code> alle emailadressen te wijzigen.
Het emailadres van elke employee heeft nu de vorm <code>"naam@classicmodelcars.com"</code>. Wijzig dit, zodat de stad waarin de employee werkzaam is nu ook in het emailadres
te lezen valt, bijvoorbeeld <code>"naam@Ghent.classicmodelcars.com"</code>. Kan je de databank aanpassen? (Via de JoinRowSet is dit niet evident. Helpt een omweg via een 
CachedRowSet?)
</p></li>
</ol>


<h2>Een mogelijk hoofdprogramma</h2>
<pre>


    public static void main(String[] args) {
        try {
            JDBCDataStorageRowSets database = new JDBCDataStorageRowSets();
            
            System.out.println("aantal offices: "+database.countOffices());
            database.addOffice("a","b","c","d","e","f","g","h");
            database.addOffice("A","B","C","D","E","F","G","H");   
            
            database.wijzigOfficeDate(1,new Date());
            // Controleer zelf of 1999 in de datum van vandaag veranderd werd
            // Pas het hoofdprogramma zo aan dat niet de huidige dag, maar 31 januari 2000 gebruik wordt.
            // Werd dit juist aangepast in de databank? 
            // Vind je "2000-01-31" terug of toch een andere datum??
            
            database.changeEmailAdresses(); // laat dit weg als je de bonusvraag niet oplost.
            
            database.bewaarAlles();           
            System.out.println("NA TOEVOEGEN, aantal offices: "+database.countOffices());
            
            Map&lt;String,Set&lt;String>> mailsPerCity = database.mailsPerCity(); // laat dit weg als je de extra vraag niet oplost
            System.out.println(mailsPerCity);                               //
            
        } catch (Exception ex) {
            System.out.println("HOOFDPROGR:"+ex.getMessage());
        }

    }
	</pre>
    </body></html>


